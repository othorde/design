---
Title: Design och Webbplatser 
Description: Part 11
Template: academic-report
---

<br><br>


### Om webbplatsens design. <br><br>

Sidan är gjord för att användas av Bew Gorp. Bew Gorp består av en utvecklare som kan mycket inom området och som inte har några problem med att ta till sig stora projekt tillsammans med samarbetspartners eller mindre projekt ensam. Tanken är att sidan ska förmedla en känsla av en kunnig person som har ett genuint intresse för allt som rör webbutveckling. 
Överst på första sidan valde jag en flashbild som ska förmedla en känsla av teknik, datorer och design. Jag valde sedan att använda en bakgrund med gradient. Färgsättningen på sidan går mot mörkare ju längre ner man kommer. Därför har en ljusare text använts på aboutsidan. <br><br>

Efter det har jag valt att rama in varje del med en border. Bordern blir bredare ju längre ner på sidan man kommer. Jag har valt bilder som jag tycker passar till den text som är bredvid. Texten är centrerad till bilderna. I footern har jag valt att köra allt symmetriskt, där adressfältet står lika lång ut till vänster som kontakt gör till höger. Loggan finns i mitten med element som är länkar till facebook och instagram. <br><br>

På about sidan valde jag att fortsätta med samma flashbild, det gäller även project sidan. Även här har jag valt att använda border som blir bredare ju längre ner på sidan man kommer. Överst på sidan har jag valt en bild med rubrik ”Vem är jag”. Texten kommer under själva bilden. Dessa element ligger under varandra centrerat. Efter det valde jag att gå ifrån strukturen och balansen för att skapa rörelse för att det inte skulle bli enformigt. Elementen med teamet är inte uppbyggda som på resterande sida, de ligger bredvid varandra och ”går” neråt diagonalt till höger. 
På projektsidan valde jag att endast ha en rubrik och resterande bilder då jag tycker att bilder förmedlar mer än vad jag skulle kunna skriva om dem. Men för att få med lite text valde jag att inkludera texten när man hovrar över, något jag tycker att jag lyckades bra med. Här ligger elementen väldigt annorlunda jämfört med resterande sida. 
<br><br>

### Gynnar designen hemsidan?  <br><br>

Jag tycker att jag har lyckats bra med att förmedla de känslor som jag önskade förmedla.  Sidan är enligt mig futuristisk med ganska mycket neonfärger som speglar detta, vilket ger en känsla, enligt mig, att hemsidan tillhör ett företag eller en person med intresse för teknik. När man sedan fortsätter på sidan förstår man ganska snabbt vad den handlar om. Jag tycker även att de bilder som jag har valt är relevanta för webbsidans mål och syfte. <br><br>


### Designprinciper som kännetecknar webbplatsens design
<br><br>

### Färgsättning och typografi <br><br>

När de kommer till färg, tyckte jag att det var svårt. Jag använde Adobe color som grund att utgå ifrån vid val av färgpalett men tyckte inte att de färgerna jag fick upp fungerade tillräckligt bra tillsammans. Jag valde därför att använda mig av, enligt mig, monokromatiska färger. Monokromatiska är olika nyanser av samma färg, något jag uppnådde med bakgrundsfärgen som gradient. <br><br>

För att man skulle kunna läsa av texten valde jag därför en nyans av svart nästan överallt. Om jag endast hade valt vit färg tycker jag att kontrasterna skulle ha blivit för stora, vilket hade gjort det jobbigare för användaren. Jag tycker därför att mitt val av färg till texten blev bra. När man kommer längre ner på sidan blir det mörkare, därför fick jag välja en vit färg till texten på teamet. Jag gjorde en avvägning mellan vad som passade bäst (svart) och vad som är lättast att se (vit). Att göra det enklare för användaren fick alltså gå före utseende. Typografin är vald för att passa en teknisk hemsida, jag valde roboto vilket jag tycker speglar detta. <br><br>

Färger är väldigt viktigt för designen till hemsidan. De skapar mycket känslor och olika humör. Jag tycker ändå överlag att jag lyckades med den monokromatiska färgen. Signalfärg används i en annan neonfärg, här tycker jag inte att man behöver använda gul eller röd färg som signalfärg, särskilt inte när bakgrunden är i lila/rosa. Användningen av en neonfärgad blå, som jag fann i adobe color, tycker jag passar. <br><br>

När jag valt bilder har jag valt dem med omsorg. Då bakgrundsfärgen har sin särskilda färg har jag fått tänka till extra, jag har därför valt bilder med mycket olika färger. Jag har även valt bilder med mycket svart i för att skapa kontrast, men som ändå passar in bra till temat, då de ofta har element av neonfärger. 
Jag tycker att jag lyckats med färgerna, även om det inte är världens snyggaste sida så är jag nöjd med färgsättningen. 

<br><br>

### Balans<br> <br>

Balansen på sidan är gjord med eftertanke. Jag har valt att göra den ganska symmetrisk vilket skapar balans. För att inte göra sidan för tråkig har jag valt att inte använda samma sorts struktur genom hela sidan. På första sidan kan man se att elementen blir bredare ju längre ner man kommer, samtidigt som allt är centrerat. Enligt mig skapar de balans. Elementen till höger och vänster är ungefär lika stora. Textrutorna är något mindre men jag tycker det vägs upp genom att jag har första bilden på höger sida och andra bilden på vänster, men ungefär i samma storlek. För att inte göra det för enformigt har jag valt ett runt element och en rektangelformat. Footern har jag gjort så symmetrisk som jag kunde och där tycker jag också att jag uppnått balans. <br><br>

För att inte göra det för enformigt valde jag att på aboutsidan göra en annan struktur. Strukturen är formad som en pyramid där det blir bredare för varje del av sidan. Sidan delas in av borders. Här valde jag att lägga texten under bilden i början och när man kommer till den del av sidan som är teamet så valde jag att skapa balans genom 4 lika stora element utplacerade enligt en annan struktur.
Projektsidan är uppbyggd av i princip endast bilder. Utseendemässigt tycker jag att jag lyckats bäst med denna. Det är i balans.

<br><br>

### Riktning. 
<br>

Utöver detta tycker jag att jag har uppnått en bra riktning för användaren. Första sidan är som ett z där läsaren börjar upp till vänster och sedan går ner. På aboutsidan valde jag en riktning och det är nedåt. Tills man kommer till fotona av teamet, där går det också åt Z hållet. Genom att använda sig av detta underlättar man för användaren när den ska gör en överblick över sidan. 

<br><br>

### Hur lika är designprinciperna på de olika sidorna?  <br><br>
Jag tycker att de designprinciper som jag använt på alla sidor är lika såsom balans och färgsättningen. Det som skiljer sig är hur jag strukturerat upp mina element. Det har jag valt att göra lite annorlunda så att det ska hända mer och inte bli för enformigt, och ge lite mer rörelse till sidan.<br>

Jag tycker att det mesta på webbplatsen är okej, jag är nöjd med färgsättning och bilderna. Jag önskar mer rörelse och även att det ”händer” lite mer på sidan, den känns lite stel. Man borde kunna göra mer med text elementen och kanske använda mer kontraster. Anledningen till att jag hade svårt för detta var att jag valde en gradient bakgrundsfärg. Den gjorde att jag hamnade lite i ett hörn och det var svårt att göra något som passade och som fungerade bra. Överlag tycker jag att sidan känns bra, men det finns förbättringar man kan göra.
<br><br>

### Finns det uppdateringar du kan göra på din sida sett utifrån vad du märkt av under din analys?
<br><br>

Jag skulle önska mer rörelse till webbsidan men jag tyckte att det var svårt och visste inte riktigt var eller hur jag skulle gå tillväga. Webbsidan saknar rörelse och om bilderna eller elementen gett mer av detta hade hemsidan blivit lite livligare, något jag tror hade gjort den bättre. Jag försökte ge rörelse till elementen på projekt-sidan, där text dyker upp. Det är kanske inte rörelse definierat på samma sätt som i design principer, men jag tycker ändå att den ger lite rörelse eller att det blir lite mer dynamik på sidan, vilket gör att den blir livligare och ger en bättre känsla. 
<br><br>

Jag valde att skriva om designelement och principer, men också om färg då jag tycker det ingår i designprinciper.
Rapporten är skriven utav mig Oliver Thordeman.