---
Title: Webbplatsdesign
Description: Part 10
Template: academic-report
---

# Webbplatsdesign Kmom10

### Hässleholms kommun

<br>
<!-- https://www.hassleholm.se/
 -->
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #98CBC6">
<td style="height: 50px; width: 50px; background-color: #EEA701">
<td style="height: 50px; width: 50px; background-color: #F7F7F7">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #3F3F3F">
</tr>
</table>

<br>
<br>

### Färg och kontrast 
<br>

Hässleholms kommun använder sig sparsamt av färger. Främst används vitt och grått, i 3 olika nyanser. De använder också en turkos färg i navbaren. Signalfärger rött och brandgult används också. Längst ner på sidan i footern används en animerad och färgrik bild på de viktigaste fastigheterna i Hässleholm.
Då kommunen ska ha en informativ hemsida som ska kunna användas av alla är den utformad med en viss design. Jag tror man har designat den med en tanke om att den ska vara lätt att navigera på och därav har de valt dessa ganska ”tråkiga” färger. Men man har ändå valt att använda dessa färger i lite olika nyanser, vilket skapar kontraster så att man lätt kan följa med på hemsidan. Det gör också att man enkelt ser de olika elementen eller objekten, den ger en känsla av lugn, och jag har inga problem med att titta på och navigera den. 

<br><br>

### Symmetri & Balans
<br>
Allt känns symmetriskt och i balans. Inga element sticker ut mer än de med signalfärg. Samtidigt händer det inte så mycket på hemsidan. Den kan uppfattas som tråkig. 

<br><br>

### Hierarki 
<br><br>

Sökfält finns längst upp, vilket innebär att man enkelt och snabbt kan komma till rätt ställe genom att söka. Navigationsfält undertill gör också att man snabbt kan hitta det viktigaste som finns på sidan.
Under detta kommer bild, som handlar om vandringsleder och miljö. Efter kommer information om bland annat covid 19.
Det känns som en bra hierarki då man kan snabbt nå det man behöver genom sökfältet, om man inte väljer att gå till navigationsbaren som ligger precis under sökfältet. Bilden som kommer efteråt tar upp en stor del av sidan, denna bild informerar om vandringsleder och miljö. Bilden ger något till webbplatsen, lite färger och känsla av trivsel. Men den är inte särskilt informativ jämfört med hur mycket plats den tar upp. Här har de fått göra en avvägning om vad som är viktigast, mycket information på ett ställe eller förmedla mer känslor än vanlig text. Jag tycker att de valt rätt väg, om webbplatsen varit utan bilden vore den väldigt tråkig. Jag tycker att bilden i footern hade kunnat få plats längst upp någonstans, den känns gemytlig och ger ändå en bild om vad Hässleholm är för kommun och vad som finns. Jag tycker att hierarkin på webbplatsen är bra, med det viktigaste längst upp, vilket är viktigt med en webbplats som ska vara just informativ.
<br><br>

### Stockholm Stad

<!-- https://start.stockholm/
 -->
<br><br>

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #006EBF">
<td style="height: 50px; width: 50px; background-color: #43403F">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #333333">
<td style="height: 50px; width: 50px; background-color: #FCB9D9">
<td style="height: 50px; width: 50px; background-color: #FAB38C">
<td style="height: 50px; width: 50px; background-color: #C4E2FD">
</tr>
</table>
<br><br>


### Färg och kontraster

<br>

På Stockholms webbplats finner vi till stor del färgen vit och blå. Den blåa färgen kommer från den bild som finns på webbplatsen, bilden är tagen på Stockholms stad och ger en känsla av trivsamhet. Tyvärr täcks den upp av 3 element med flikar: aktuellt, mest sökt, covid-19. Det stör mig lite att jag inte kan se hela bilden, men elementen med information hade inte fått plats om dem inte varit på bilden. Lite längre ner på sidan ser man 4 element med olika färger, dessa färger vill jag påstå är kvadratfärger, om jag kör färgerna i adobe color, kommer liknande upp. Här har de tänkt igenom när de designade webbplatsen och använt färger enligt designprinciper. 

<br><br>


### Symmetri & Balans
<br>

Likt Hässleholms kommun är hela webbplatsen symmetrisk. Det gör att det är lätt att hitta och det finns balans på webbplatsen. Dem ger inget utrymme för att vara extravagant men samtidigt är detta också en informativ webbplats och de förmedlar enligt mig med bilden en känsla av lugn och trivsamhet.
<br><br>

### Hierarki
<br>

Hierarkin på webbplatsen känns logisk med sökfält överst. De har också en hem eller startflik som gör att man enkelt kan komma tillbaka till början. Jag är osäker på menyn. Det är en dropdown meny som tar upp hela min sida, där är 8 flikar i menyn och det känns som att de kunde fått plats i navbaren om man använt lite mindre storlek på typsnittet och inte hade haft så mycket whitespace. Det blir så mycket whitespace att det känns onödigt. 
<br><br>

Sedan kommer vi till de tre elementen: covid-19, aktuellt, mest sökt. Det känns som rimliga element på toppen av sidan. Efter detta kommer mindre viktiga saker eller element som kanske inte utnyttjas lika ofta men som är bra att ha på webbplatsen. Bland annat förskola och skola, ung i Stockholm, uppleva och göra. Under dessa rubriker finns mer ingående information. Tillexempel så finns det under förskola och skola: förskola, grundskola, gymnasieskola. Indelningen som de valt gör att man enkelt kan hitta på webbplatsen. Stockholms stads webbplats fyller sin funktion och de gör det på ett bra sätt enligt mig.

<br><br>

### Luelå kommun
<br><br>

<!-- https://www.lulea.se/
 -->
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #005095">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #F2FAFD">
<td style="height: 50px; width: 50px; background-color: #005095">
<td style="height: 50px; width: 50px; background-color: #E5F5FC">
</tr>
</table>

<br><br>

### Färger och kontraster
<br>

Luleå kommun använder sig utav olika nyanser av blå, resterande webbplats är vit. Likt de andra sidorna får man en känsla av trivsel och lugn. Här finns inte några bilder mer än 4 små element som gör att det händer något mer på sidan, även om det är lite.  Driftstörningar i kommunen som är pågående visas med en röd signalfärg. Utöver detta är det svart eller blå text. Jag skulle vilja ha, likt de andra webbplatser, en större bild på Luleå eller något annat relevant så att det händer något mer på webbplatsen än vad just texten ger.

<br><br>

### Symmetri & Balans
<br>

Allt är symmetriskt, det är lika mycket element på höger som på vänster sida om mitten. Skulle man printa ut det och lägga i en våg så kommer ena sidan inte till att tippa, vilket ger känslan av balans. Detta gäller i princip hela sidan. Sidan känns dock lite rörig jämfört med de andra webbplatserna. Det som skapar detta kan vara att elementen ligger för nära varandra. Det finns gott om outnyttjat utrymme längst ut på sidorna. De använder sig av många flikar och jag vet inte riktigt vart jag ska börja, det tar nog lite längre tid att navigera på denna sida jämfört med de andra.

<br><br>

### Hierarki
<br>

Även här har vi sökfält längst upp och tillgängligt direkt på webbplatsen, det är viktigt och det kommer längst upp, vilket är bra. Utöver det är allt indelat i flikar och visst kan man navigera på webbplatsen men jag vet inte om vattenmätaravläsning hör hemma bland det första man ser. Hierarkin känns lite rörig och jag tror att den kan förbättras, med det sagt är det inte en jättekomplicerad navigering.


<br><br>

### Analys trender
<br>

Efter att ha undersökt dessa webbplatser kan man se många likheter. Alla tre webbplatser använder sig av lugna ljusa färger, det är mycket vitt, grått, ljusblått och turkost. Signalfärg används väldigt sparsamt, Stockholms stad använde sig inte alls utav detta men de använde sig utav kvadratiska färger till 4 element och resterande monokromatiska för att ge lite färg till sidan, utöver detta skiljer sig webbplatserna knappt åt när det kommer till just färger. De andra två webbplatser använde sig i princip bara av monokromatiska färger.
<br><br>
Alla webbplatser använder sig utav bilder på staden, gissningsvis för att skapa någon mer känsla än vad bara text och element kan ge. Kontraster används också på dessa tre webbplatsen, det gör att elementen sticker ut mer och man kan enkelt särskilja dem vilket gör att webbplatsen blir mer lättläst. Luleås webbplats har kontraster men inte lika stora som de andra städerna, om dem hade använt mer av detta hade kanske webbplatsen blivit mindre rörig.
När det kommer till färg använder sig Stockholms stad jämfört med de andra städerna fler färgrika element, men utan att det blir för mycket. Det gör för mig att Stockholms webbplats är den som ger bäst känsla ifrån sig, när det kommer till färg. 
<br><br>
Man kan se att de är väldigt lika varandra till struktur. Alla sidor är balanserade och centrerade. Elementen som tillhör varandra är av samma storlek eller väger upp varandra. Ingen information går ända ut eller i närheten av kanterna på skärmen. Det ger ingen känsla av att det händer så mycket på webbplatserna men strukturen gör sidan lättläst och jag får en känsla av att jag inte missar något eller har svårt att navigera, vilket är bra.
<br><br>
Hierarkin skiljer sig lite mer. Hässleholms kommun och Stockholm har rimlig information längst upp. Luleå har lite rörigare med ganska många flikar i en salig blandning. Lite svårare för mig att veta vad som är viktigt i Luleå, kanske läser invånarna av vattenmätaren oftare än i en annan kommun men det känns som att det ej bör höra hemma längst upp. Flikar som finns på webbplatserna byter färg eller ger understreck när man hovrar över dem. Detta för att användaren ska veta att det är en flik. Sökfältet är längst upp på sidan, det är nog inte bara trendigt utan också logiskt då man enkelt kan hitta det man söker om man söker efter något särskilt.
<br><br>
Färger är en viktig del av designen. Är färgerna på webbsidan för sparsamma eller är det viktigare att man enkelt kan se skillnad och ta del av informationen på webbplatsen? Det är svårt att säga men jag tycker att för dessa sidorna så måste färg komma i andra hand och där tycker jag att Stockholm stads webbplats gör bra ifrån sig, lagom med färg utan att bli för mycket.
<br><br>
De tre webbplatser som jag analyserat är informativa och det märks. Strukturen är symmetrisk, där är en ganska bra ordning bland elementen, ingenting sticker direkt ut, färgvalen är liknande och där är balans. Det verkar vara de trender som finns bland kommuners webbplatser idag. De ska vara lättnavigerade, enkla, tillgängliga för alla samtidigt som de ska skapa trivsamma känslor.
<br><br>
Rapporten är skriven utav mig Oliver Thordeman.